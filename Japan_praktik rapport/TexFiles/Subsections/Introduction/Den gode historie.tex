Praktik perioden på Taulov har været opdelt således at jeg har været tilknyttet et led i processen i en uge ad gangen. Jeg har dermed været i Osteri 3, Kultur, Proces, Osteri 2, Laboratorium og Pak 1/Kitembalering. 
Der har været gode forudsætninger for at suge viden til sig og hele perioden har givet et godt indblik på hvordan en hverdag på et mejeri foregår. 


En speciel oplevelse under opholdet på Taulov, var muligheden for at komme ud og se Mønsted Kalkgruber. Her kunne vi se hvordan ostene blev lagret i "grotterne" og kørt ud til hub'en hvor de blev afhentet. 

Der skal lyde en tak til Jesper Lei der har planlagt og overset vores forløb på Taulov mejeri. Ydermere vil jeg også gerne takke al personale på de respektive procesled som har givet mig viden der har muliggjort dette projekt. 